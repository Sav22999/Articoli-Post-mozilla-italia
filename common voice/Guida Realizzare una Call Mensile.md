# GUIDA PER REALIZZARE UNA CALL MENSILE – MOZILLAITALIA COMMUNITY

Chiunque della community può organizzare la call mensile di Mozilla Italia che è indirizzata a tutti I volontari Mozilla e a chiunque voglia diventarlo.
Lo scopo è aggiornare tutti sulle novità del mese (e su ciò che è stato fatto nel mese) nei vari gruppi; quindi è anche un modo per rimanere una comunità unita.

La call viene effettuata il primo venerdì di ogni mese alle ore 18:30 in punto e dura solitamente 40 minuti -> tempo massimo "free" di Zoom. In caso si necessiti di ulteriore tempo la call viene fermata a 40 minuti (viene terminata automaticamente da Zoom) e ne viene fatta partire una successivamente indicando i link nell'etherpad.
In caso il primo venerdì del mese si verifichi un'evento che coinvolge molti volontari, per cui non possono partecipare, la call viene posticipati al venerdì successivo con relativo avviso. In caso, comunque, per problemi vari non è possibile farla neppure il secondo venerdì del mese, bisogna seguire la sezione "Call mensile straordinaria" presente in questo documento.

## Call mensile ricorrente

Arrivando al dunque, per poter organizzare una call mensile sono necessari i seguenti requisiti:
1. ZOOM, servirà per effettuare la videochiamata e a registrarla
2. Ricordare di registrare la call direttamente da ZOOM e successivamente caricarla su un servizio di cloud e renderla pubblica (condividere il link sul forum e sui gruppi relativi Telegram)
3. Stilare un etherpad per quella determinata call nel quale vengono scritti gli argomenti e le tematiche che affronterà la call. Tutti devono essere in grado di leggerlo e, eventualmente, di poter aggiungere qualcosa, quindi condividere il link sul forum e su Telegram
4. Contattare i singoli membri dei gruppi (non direttamente sui vari gruppi per non creare messaggi inutili). Nello specifico i “referenti” da contattare, possibilmente sono:
    - Sara Todaro (@sara_tod) per la localizzazione (L10N)
    - Daniele Scasciafratte (@mte90) per eventi (nazionali e internazionali) e per i social
    - Saverio Morelli (@sav22999) per Common Voice e per il Vademecum
    - Simone Massaro (@mone27) e Stefania Delprete (@astrastefania) per Rust
    - Edoardo Viola (@edovio) per l’IHR e per MozFest
Queste persone possono cambiare pertanto, in caso, si consiglia di verificare chi è il referente dei singoli progetti per ogni call e, comunque, di aggiornare i dati costantemente.
5. Prima di iniziare la call avvisare nei gruppi Telegram
6. Una volta terminata la call, caricare la registrare su un drive (generalmente viene usato Google Drive), rendere il link “visibile a tutti” e pubblicare il link sia sul Forum sua su Telegram “Home”. Inoltre aggiornare l’etherpad con il numero dei partecipanti e i loro nomi.
Per maggiori informazioni, inoltre, si consiglia di chiedere sul gruppo Telegram relativo o, in caso, in “Home”.


## Call mensile straordinaria
Decidere il giorno della call, quindi creare un Doodle e far votare la community
Seguire la procedura per la call “normale”

